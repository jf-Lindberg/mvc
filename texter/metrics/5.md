### Diskussion

Att jobba med statisk kodanalys kan vara ett bra verktyg för att bättre förstå vilka problemområden som finns i ens 
kod. Eftersom "snygg kod" till stor del kan anses vara subjektivt är det en fördel att ha objektiva mätvärden att 
jämföra med och jobba mot. Personligen tycker jag alltid gamification är kul, ju fler mätvärden och betyg man kan få 
desto bättre. Jag tror att ett systematiskt arbete med de fyra C'na kan leda till en högre kodkvalitet och bättre 
kodvanor. Man får också anta att de som sysslar med PHPmetrics och Scrutinizer i någon mån vet vad de gör och kan 
därför se det som en typ av coach. 

En nackdel med den här typen av verktyg tror jag kan vara att de inte berättar hela historien. Ens kod kan se bra ut 
i en kodanalys men vara helt oläslig för ens kollega, till exempel. Ett mätvärde som kodtäckning kollar inte heller 
alls på kvalitén på testerna - man kan ha 100% kodtäckning utan att testerna i sig är särskilt meningsfulla. Man ska 
alltså inte stirra sig blind på vad kodanalysen säger utan se det som ett verktyg som kan visa en delar av historien 
men sedan använda sin kunskap för att se vad som faktiskt är problematiskt och bör åtgärdas.
