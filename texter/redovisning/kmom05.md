### kmom05
kmom05 avklarat, det har varit ännu ett roligt kursmoment. Något som förvånade mig när jag jobbade med övningen var 
hur enkelt det var att komma igång med Doctrine. Det kändes faktiskt rätt naturligt trots att jag aldrig använd det 
tidigare. 

När jag skulle göra uppgiften tog jag med mig de lärdomar jag fick från att ha gjort övningen och följde
[Symfonys guide för att jobba med Doctrine](https://symfony.com/doc/current/doctrine.html). Det gick ganska smidigt 
att göra uppgiften och jag tycker jag fick ett bra flöde i min kod. När jag skulle göra användargränssnittet för att 
skapa och ändra på böcker i databasen hittade jag att man kan använda Symfonys maker bundle för att skapa formulär. 
Formuläret mappas automatiskt till entiteten. Det underlättade arbetet med create och update-routesen mycket. 

Eftersom jag ligger efter i kursen och har gjort inloggningsgränssnitt några gånger tidigare har jag inte gjort 
extrauppgiften.

Min uppfattning av ORM hittills är att det är ett smidigt sätt att jobba mot en databas. Jämfört med att skriva kod 
som kopplar upp sig mot databasen själv är det betydligt mer abstraherat vilket kan vara både bra och dåligt. Å ena 
sidan är det positivt för att det blir mindre att hålla i huvudet och det enligt min uppfattning blev lättare att 
jobba mot databasen, men å andra sidan var det lite jobbigare att felsöka när något gick fel på grund av att det är 
en del "magi" inblandat. Överlag var min upplevelse dock positiv och jag kan se mig själv använda ORM i framtiden i 
mina egna projekt. 

Min TIL för detta kmom är att jag förstått vilken oerhörd styrka som finns bakom ett ramverk som Symfony. Under 
kursens gång har jag blivit rätt mind-blown över hur enkelt det går att göra vissa grejer - till exempel som 
i detta kursmoment där man på ett lätt sätt kan mappa objekt mot databasen och sedan skapa formulär som automatiskt 
mappar mot dessa objekt. Det är häftigt hur mycket man kan göra på ganska lite tid. Jag har också lärt mig att sätta upp 
en utvecklings- och produktionsserver eftersom jag valde att jobba med MariaDB.
